# 白玉楼/分析考据

<!-- source html: G:\repos\THBWiki-Markdown-Builder\THBWikiMarkdown\Temp\main\7\70\ns0%3A%E7%99%BD%E7%8E%89%E6%A5%BC%2F%E5%88%86%E6%9E%90%E8%80%83%E6%8D%AE.html -->

白玉楼

: 白玉楼，典故名，典出《全唐文》卷七百八十〈李商隐十·李贺小传〉。传说唐诗人李贺昼见绯衣人，云“帝成白玉楼，立召君为记。天上差乐，不苦也”，遂卒。后因以为文人逝世的典故。指才子英年早逝，或指文人逝世。
: 该典故传到日本后，诞生出俗语：白玉楼中の人，表达某某去世。故白玉楼有死人待的地方之意。

<img alt="Corner bracket left sh1.svg" src="https://upload.wikimedia.org/wikipedia/commons/thumb/a/a7/Corner_bracket_left_sh1.svg/langzh-20px-Corner_bracket_left_sh1.svg.png" decoding="async" loading="lazy" width="20" height="29" srcset="https://upload.wikimedia.org/wikipedia/commons/thumb/a/a7/Corner_bracket_left_sh1.svg/langzh-30px-Corner_bracket_left_sh1.svg.png 1.5x, https://upload.wikimedia.org/wikipedia/commons/thumb/a/a7/Corner_bracket_left_sh1.svg/langzh-40px-Corner_bracket_left_sh1.svg.png 2x" data-file-width="220" data-file-height="320">
京兆杜牧为李长吉集序，状长吉之奇甚尽，世传之。长吉姊嫁王氏者，语长吉之事尤备。  
长吉细瘦，通眉，长指爪，能苦吟疾书。最先为昌黎韩愈所知。所与游者，王参元、杨敬之、权璩、崔植辈为密，每旦日出与诸公游，未尝得题然后为诗，如他人思量牵合，以及程限为意。恒从小奚奴，骑距驴，背一古破锦囊，遇有所得，即书投囊中。及暮归．太夫人使婢受囊出之，见所书多．辄曰：“是儿要当呕出心乃已尔。”上灯，与食。长吉从婢取书，研墨叠纸足成之，投他囊中。非大醉及吊丧日率如此，过亦不复省。王、杨辈时复来探取写去。长吉往往独骑往还京、洛，所至或时有著，随弃之，故沈子明家所余四卷而已。  
长吉将死时，忽昼见一绯衣人，驾赤虬，持一板，书若太古篆或霹雳石文者，云当召长吉。长吉了不能读，欻下榻叩头，言：“阿弥老且病，贺不愿去。”绯衣人笑曰：“ **帝成白玉楼，立召君为记。天上差乐，不苦也。** ”长吉独泣，边人尽见之。少之，长吉气绝。常所居窗中，勃勃有烟气，闻行车嘒管之声。太夫人急止人哭，待之如炊五斗黍许时，长吉竟死。王氏姊非能造作谓长吉者，实所见如此。  
呜呼，天苍苍而高也，上果有帝耶？帝果有苑囿、宫室、观阁之玩耶？苟信然，则天之高邈，帝之尊严，亦宜有人物文采愈此世者，何独眷眷于长吉而使其不寿耶？噫，又岂世所谓才而奇者，不独地上少，即天上亦不多耶？长吉生二十七年，位不过奉礼太常，时人亦多排摈毁斥之，又岂才而奇者，帝独重之，而人反不重耶？又岂人见会胜帝耶？<img alt="Corner bracket right sh1.svg" src="https://upload.wikimedia.org/wikipedia/commons/thumb/d/d4/Corner_bracket_right_sh1.svg/langzh-20px-Corner_bracket_right_sh1.svg.png" decoding="async" loading="lazy" width="20" height="29" srcset="https://upload.wikimedia.org/wikipedia/commons/thumb/d/d4/Corner_bracket_right_sh1.svg/langzh-30px-Corner_bracket_right_sh1.svg.png 1.5x, https://upload.wikimedia.org/wikipedia/commons/thumb/d/d4/Corner_bracket_right_sh1.svg/langzh-40px-Corner_bracket_right_sh1.svg.png 2x" data-file-width="220" data-file-height="320">





---

此文档由 [THBWiki-Markdown-Builder](https://github.com/Delsin-Yu/THBWiki-Markdown-Builder) 构建。

文档中的所有内容除特殊注明外，均在 [**知识共享(Creative Commons) 署名-非商业性使用-相同方式共享 3.0 协议**](https://creativecommons.org/licenses/by-sa/3.0/deed.zh-hans) 下提供，附加条款亦可能应用。

引用类型与其他类型作品版权归原作者所有，如有作者授权则遵照授权协议使用。

详细请查阅 [THBWiki：免责声明](https://thbwiki.cc/THBWiki:%E5%85%8D%E8%B4%A3%E5%A3%B0%E6%98%8E)。

